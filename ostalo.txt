1. Napravite 2 skupa podataka i napunite ih proizvoljnim vrijednostima 
te nakon toga napravite uniju i presjek tih skupova te ispišite rezultat 
i za uniju i za presjek.

2. Napravite rječnik osoba s ključevima ime, prezime, godine. 
Vrijednosti pridružene ključevima odredite sami. Ispišite samo 
vrijednosti u rječniku koristeći for petlju.


3. U rječnik kreiran u prethodnom zadatku dodajte novi par 
{ključ:vrijednost}. Ključ može biti adresa, OIB ili nešto slično.

4. Iz rječnika korištenog u prethodnom zadatku izbrišite element 
godine te ispišite rječnik.

5. Napravite n-terac u kojem su pohranjeni samoglasnici. Ispišite 
prva tri samoglasnika.


6. Isprobajte promijeniti ili izbrisati element n-terca


7. Napišite program koji se sastoji od liste. Elementi liste neka budu 
proizvoljnih vrijednosti. Ispišite samo one elemente koji se nalaze na 
parnom indeksu.

8. Napišite program koji se sastoji od liste. Program s tipkovnice čita
vrijednosti i tako pročitane vrijednosti sprema u listu. Učitavanje 
prekinuti onoga trenutka kada korisnik unese broj 5. 


9. Nadogradite prethodni zadatak tako da ako je korisnik unio manje od 
6 vrijednosti u listu, na primjer korisnik je unio 3 vrijednosti (četvrta 
unesena vrijednost je 5), ostale 3 vrijednosti neka se postave na 
predefiniranu vrijednost, a to je 0.

10. Prethodni zadatak nadogradite tako da nakon završetka upisivanja 
petlja ispiše sve elemente liste zajedno s njihovim pripadajućim 
indeksima. 

Primjer: 
Unesite broj: 1
Unesite broj: 2
Unesite broj: 3
Unesite broj: 4
Unesite broj: 5
[0] = 1
[1] = 2
[2] = 3
[3] = 4
[4] = 0
[5] = 0



11. Napravite hrvatsko-engleski rječnik. Ključ podataka neka bude 
hrvatska riječ, a vrijednost toga ključa neka bude engleska riječ. 
Napuniti rječnik s 5 elemenata. 
Napraviti beskonačnu petlju koja učitava s tipkovnice hrvatske riječi. 
Za svaku učitanu riječ (ako prijevod postoji) ispisati prijevod, a ako 
tražena riječ ne postoji, ispisati poruku da ta riječ ne postoji u 
rječniku. 
Učitavanje raditi tako dugo dok se ne unese znak 'x'. Potrebno je 
obratiti pažnju na mala/velika slova. Prijedlog je pretvarati sve u mala 
slova.


12. Napišite program koji učitava elemente liste s tipkovnice. Učitavanje 
prekinuti onoga trenutka kada korisnik unese broj 5. Nakon što je 
lista učitana, program mora zamijeniti prvi element s posljednjim, 
drugi element s pretposljednjim i tako redom.


13. S tipkovnice učitavajte cijele brojeve. Prvi upisani broj može biti bilo 
koji cijeli broj. Učitavanje ponavljati dok god je upisani broj strogo 
veći od prethodno upisanog broja. Ispisati sumu svih učitanih brojeva 
osim broja zbog kojeg je prekinuto učitavanje.

14. Učitajte s tipkovnice 2 niza znakova, svaki od tih nizova znakova 
spremite u zasebnu varijablu. Ispišite indekse na kojima se pojavljuju 
ista slova neovisno o veličini ('a' i 'A' tretirati jednako).


15. Napišite program koji s tipkovnice učitava proizvoljni cijeli 
troznamenkasti broj. Ako učitani broj nije troznamenkasti, ispišite 
poruku o greški i prekinite daljnje izvođenje programa. U slučaju da 
je učitani broj ispravan, ispišite prvi sljedeći troznamenkasti 
palindrom. Na primjer, ako je učitani broj 120, prvi sljedeći palindrom 
je 121.

16. Napišite program koji učitava cijele brojeve sve dok je unesena 
vrijednost veća od 0. Pronađite koji od učitanih brojeva ima najmanju 
sumu znamenki te ispišite taj broj i sumu.

17. S tipkovnice učitajte proizvoljni niz znakova. Kreirajte novi niz 
znakova koji će sadržavati naizmjence velika i mala slova iz ulaznog 
niza, redom kako se pojavljuju u ulaznom nizu: prvo veliko slovo u 
ulaznom nizu, prvo sljedeće malo slovo u nastavku ulaznog niza, 
prvo sljedeće veliko slovo u nastavku ulaznog niza itd. Novokreirani 
niz ispišite na zaslon. U nastavku se nalazi primjer:

Ulazni niz: ifeFemFEkej83FkW
Izlazni niz: FeFkFkW


18. Napišite program koji s tipkovnice učitava cijeli broj n iz intervala [3, 
20]. U slučaju da je unesena vrijednost neispravna, ispisati prikladnu 
poruku na ekran te zatražiti ponovni unos cijelog broja. Nakon 
učitane vrijednosti n, učitajte n parova cijelih brojeva. Nakon što je n
parova brojeva učitano, ispišite parove brojeva koji imaju najveću 
sumu.

19. Napišite program koji s tipkovnice učitava proizvoljni niz znakova. 
Nad učitanim nizom znakova napravite analizu je li taj niz palindrom 
ili nije. Niz je palindrom ako se isto čita slijeva nadesno ili pak 
zdesna nalijevo.